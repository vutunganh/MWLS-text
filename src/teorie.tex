\chapter{Teorie}

\section{Základní pojmy a značení}

Symbolem $\hat n$ značíme množinu čísel $\{1, 2, \ldots, n\}$. Vektory $\vec{v} \in \reals^n$ značíme písmenem s šipkou. Implicitně se předpokládá standardní báze. Matice $\mx{A}$ značíme zdvojeným písmenem. Normu značíme $\norm{\cdot}_k$. Není-li spodní index $k$ u normy specifikován, pak se myslí Euklidovská norma $\norm{\cdot}_2$. Euklidovskou vzdálenost mezi dvojicí vektorů $\vec{u}$ a $\vec{v}$ tedy značíme $\norm{\vec{u} - \vec{v}}$. V následujících kapitolách se používá porovnání mezi vektory $\vec{u} < \vec{v}$, kde $\vec{u}, \vec{v} \in \reals^d$, které zavádíme takto: vektor $\vec{u}$ je menší než vektor $\vec{v}$, pokud $\forall i \in \hat{d}: \vec{u_i} < \vec{v_i}$, tedy je menší po složkách. Často budeme používat pro různé účely $d$-rozměrná pole a indexaci těchto polí budeme provádět vektory z $\mathbb{Z}^d$ nebo $\integers_0^d$. Máme-li například 2-rozměrné pole, pak se indexem (1, 2) bude rozumět prvek na prvním řádku a druhém sloupci. Mluvíme-li o souřadnicích, pak zpravidla myslíme souřadnice v kartézském souřadnicovém systému.

\section{Metoda nejmenších čtverců}

Nechť je dána sada dat $\{\vec{x_i}, \vec{y_i}\}_{i = 1}^k$, kde $\vec{x_i} \in \reals^n$ a $\vec{y_i} \in \reals^m$ a sada funkcí $f_1,\ldots,f_\ell$, kde $f_i: \reals^n \rightarrow \reals^m$. Úkolem je nalézt funkci
\[
  f_c = \sum_{i=1}^\ell c_if_i,
\]
s neznámými koeficienty $c_1,\ldots,c_l \in \reals$, která aproximuje sadu dat co nejlépe ve smyslu nejmenších čtverců s chybovou funkcí
\begin{align}
  \label{defi:ls-min}
  J(f) := \sum_{i=1}^k \norm{f(\vec{x_i}) - \vec{y_i}}^2 =
  \sum_{i=1}^k\norm{\sum_{j=1}^\ell c_jf_j(\vec{x_i}) - (\vec{y_i})}^2 =&\notag\\
  \sum_{i=1}^k\sum_{u=1}^m\sum_{j=1}^\ell (c_jf_j(\vec{x_i})_u - (\vec{y_i})_u)^2.
\end{align}

Minimalizační úlohu \eqref{defi:ls-min} lze řešit pomocí nutné podmínky pro existenci lokálního extrému. Pro obecné $v \in \hat l$ platí
\[
  \frac{\partial}{\partial c_v}J(f) = 2\sum_{i=1}^k\sum_{u=1}^m\sum_{j=1}^\ell\big(c_j(f_j(\vec{x_i}))_u - (\vec{y_i})_u\big)(f_v(\vec{x_i}))_u.
\]
Položme tyto derivace rovny nule a dostáváme pro jednotlivá $v \in \hat \ell$
\begin{align}
\label{eq:solve-ls}
2\sum_{i=1}^k\sum_{u=1}^m\sum_{j=1}^\ell (c_j(f_j(\vec{x_i}))_u - (\vec{y_i})_u)(f_v(\vec{x_i}))_u &= 0,\notag\\
\sum_{i=1}^k\sum_{u=1}^m\sum_{j=1}^\ell c_j(f_j(\vec{x_i}))_u (f_v(\vec{x_i}))_u &= \sum_{i=1}^k\sum_{u=1}^m(\vec{y_i})_u(f_v(\vec{x_i}))_u,\notag\\
\sum_{j=1}^\ell\underbrace{\left(\sum_{i=1}^k\sum_{u=1}^m(f_j(\vec{x_i}))_u (f_v(\vec{x_i}))_u\right)}_{\mx{A}_{vj}}c_j &= \sum_{i=1}^k\sum_{u=1}^m(\vec{y_i})_u(f_v(\vec{x_i}))_u.
\end{align}
Matice $\mx{A}$ má rozměry $\ell \times \ell$ a prvek na $v$-tém řádku a v $j$-tém sloupci je dán předpisem
\begin{equation}
\label{eq:solve-ls-lhs}
  \mx{A}_{vj} = \sum_{i=1}^k\sum_{u=1}^m (f_j(\vec{x_i}))_u(f_v(\vec{x_i}))_u.
\end{equation}
Nyní lze levou stranu rovnice \eqref{eq:solve-ls} zapsat jako $\mx{A}\vec{c}$, kde $\vec{c}$ je vektor neznámých koeficientů $\vec{c} = (c_1, \ldots, c_\ell)^T$. Dále zaveďme vektor $\vec{b} = (b_1,\ldots,b_\ell)^T$, kde pro jednotlivá $v \in \hat \ell$ platí
\begin{equation}
\label{eq:solve-ls-rhs}
  \vec{b}_v = \sum_{i=1}^k\sum_{u=1}^m (\vec{y_i})_u (f_v(\vec{x_i}))_u.
\end{equation}
Dosaďme rovnice \eqref{eq:solve-ls-lhs} a \eqref{eq:solve-ls-rhs} do \eqref{eq:solve-ls} a dostáváme soustavu lineárních rovnic s vektorem neznámých $\vec{c}$
\begin{equation}
  \label{eq:sle-ls}
  \mx{A}\vec{c} = \vec{b}.
\end{equation}
Regularitu matice $\mx{A}$ lze předpokládat, pokud jsou lineárně nezávislé funkce $f_1, \ldots, f_\ell$ a $\vec{x_1}, \ldots, \vec{x_n}$ jsou po dvojicích různá. Vyřešením soustavy \eqref{eq:sle-ls} získáme hodnoty hledaných koeficientů. Minimalizovaná funkce $J(f)$ je součtem kvadrátů, z čehož plyne, že nalezený extrém bude odpovídat minimu.

\section{Metoda pohyblivých vážených nejmenších čtverců}
\label{sec:mwls}

Metoda pohyblivých vážených nejmenších čtverců patří mezi metody pro rekonstrukci funkce mimo pravidelnou mřížku (angl. \eng{meshfree}). Nevyžadují, aby vstupní (vzorová) data $S$ byla umístěná na pravidelné mřížce. Také neexistuje žádné omezení pro hodnotu vektoru $\vec{x} \in \reals^n$, k němuž chceme sestrojit aproximaci $f(\vec{x})$, což nemusí nutně platit pro metody, které vyžadují po vstupních datech, aby byla umístěná na pravidelné mřížce.

Nechť je dána sada dat $S := \{\vec{x_i}, \vec{y_i}\}_{i = 1}^k$, kde $\vec{x_i} \in \reals^n$ a $\vec{y_i} \in \reals^m$, sada funkcí $f_1,\ldots,f_\ell$, kde $f_i: \reals^n \rightarrow \reals^m$ a váhová funkce $\theta: \reals^+_0 \rightarrow \reals^+_0$. Úkolem je nalézt funkci
\[
  f(\vec{x}) = \sum_{i=1}^\ell c_i(\vec{x})f_i(\vec{x}),
\]
s neznámými koeficienty $c_1,\ldots,c_\ell \in \reals$. Výsledkem obyčejné metody nejmenších čtverců je jedna funkce, která provádí \uv{globální} aproximaci, zatímco u metody vážených nejmenších čtverců je výsledná funkce závislá na vektoru $\vec{x}$, který chceme aproximovat. Hlavním rozdílem oproti obyčejné metodě nejmenších čtverců je váhová funkce $\theta$, díky níž do chybové funkce \uv{vstupuje} vektor $\vec{x}$, jehož hodnotu chceme aproximovat. Chybová funkce je dána vztahem
\begin{align}
  \label{defi:wls-min}
  J(f(\vec{x})) := \sum_{i=1}^k \theta(\norm{\vec{x} - \vec{x_i}})\norm{f(\vec{x_i}) - \vec{y_i}}^2 =&\notag\\
  \sum_{i=1}^k\theta(\norm{\vec{x} - \vec{x_i}})\norm{\sum_{j=1}^\ell c_j(\vec{x})f_j(\vec{x_i}) - \vec{y_i}}^2 =&\notag\\
  \sum_{i=1}^k\theta(\norm{\vec{x} - \vec{x_i}})\sum_{u=1}^m(\sum_{j=1}^\ell c_j(\vec{x})\big(f_j(\vec{x_i})\big)_u - (\vec{y_i})_u)^2.
\end{align}
Všimněme si, že pokud je váhová funkce $\theta$ konstantní, pak metoda \uv{degraduje} na obyčejnou metodu nejmenších čtverců. Minimalizační úlohu \eqref{defi:wls-min} pro libovolné $\vec{x} \in \reals^n$ lze řešit pomocí nutné podmínky pro existenci lokálního extrému. Pro obecné $v \in \hat \ell$ platí
\[
  \frac{\partial}{\partial c_v(\vec{x})}J(f(\vec{x})) =
  2\sum_{i=1}^k \theta(\norm{\vec{x}-\vec{x_i}}) \sum_{u=1}^m (\sum_{j=1}^\ell (c_j(\vec{x})\left(f_j(\vec{x_i})\right)_u-(\vec{y_i})_u)(f_v(\vec{x_i})_u)).
\]
Položme tyto derivace rovny nule a dostáváme pro jednotlivá $v \in \hat \ell$
\begin{align}
  \label{eq:solve-wls}
  2\sum_{i=1}^k \theta(\norm{\vec{x} - \vec{x_i}}) \sum_{u=1}^m (\sum_{j=1}^\ell (c_j(\vec{x})(f_j(\vec{x_i}))_u - (\vec{y_i})_u)(f_v(\vec{x_i})_u)) &= 0,\notag\\
  \sum_{i=1}^k \theta(\norm{\vec{x} - \vec{x_i}}) \sum_{u=1}^m (\sum_{j=1}^\ell c_j(\vec{x})(f_j(\vec{x_i}))_u(f_v(\vec{x_i}))_u) - (\vec{y_i})_u(f_v(\vec{x_i}))_u &= 0,\notag\\
  \sum_{i=1}^k \theta(\norm{\vec{x} - \vec{x_i}}) \sum_{u=1}^m (\sum_{j=1}^\ell c_j(\vec{x})(f_j(\vec{x_i}))_u(f_v(\vec{x_i}))_u) &=\notag\\
  \sum_{i=1}^k \theta(\norm{\vec{x} - \vec{x_i}}) \sum_{u=1}^m (\vec{y_i})_u(f_v(\vec{x_i}))_u,\notag\\
  \sum_{j=1}^\ell \underbrace{\left(\sum_{i=1}^k \theta(\norm{\vec{x} - \vec{x_i}}) \sum_{u=1}^m (f_j(\vec{x_i}))_u(f_v(\vec{x_i}))_u\right)}_{\mx{A}_{vj}}c_j(\vec{x}) &=\notag\\
  \sum_{i=1}^k \theta(\norm{\vec{x} - \vec{x_i}}) \sum_{u=1}^m (\vec{y_i})_u(f_v(\vec{x_i}))_u.
\end{align}
Matici $\mx{A}$ má rozměry $\ell \times \ell$, kde prvek na $v$-tém řádku a v $j$-tém sloupci je dán vztahem
\begin{equation}
  \label{eq:solve-wls-lhs}
  \mx{A}_{vj} = \sum_{i=1}^k \theta(\norm{\vec{x} - \vec{x_i}}) \sum_{u=1}^m (f_j(\vec{x_i}))_u(f_v(\vec{x_i}))_u,
\end{equation}
Nyní lze levou stranu rovnice \eqref{eq:solve-wls} psát jako $\mx{A}\vec{c}$, kde $\vec{c}$ je vektor neznámých koeficientů $\vec{c} = (c_1, \ldots, c_\ell)^T$. Dále zaveďme vektor $\vec{b} = (b_1,\ldots,b_\ell)^T$, kde pro jednotlivá $v \in \hat \ell$ platí
\begin{equation}
  \label{eq:solve-wls-rhs}
  \vec{b}_v = \sum_{i=1}^k \theta(\norm{\vec{x} - \vec{x_i}}) \sum_{u=1}^m (\vec{y_i})_u(f_v(\vec{x_i}))_u.
\end{equation}
Dosaďme rovnice \eqref{eq:solve-wls-lhs} a \eqref{eq:solve-wls-rhs} do \eqref{eq:solve-wls} a dostáváme soustavu lineárních rovnic s vektorem neznámých $\vec{c}$
\begin{equation}
  \label{eq:sle-wls}
  \mx{A}\vec{c} = \vec{b}.
\end{equation}
Regularitu matice $\mx{A}$ lze předpokládat, pokud jsou lineárně nezávislé funkce $f_1, \ldots, f_\ell$ a $\vec{x_1}, \ldots, \vec{x_n}$ jsou po dvojicích různá. Vyřešením soustavy \ref{eq:sle-wls} získáme hodnoty hledaných koeficientů. Minimalizovaná funkce $J(f(\vec{x}))$ je součtem kvadrátů, z čehož plyne, že nalezený extrém bude odpovídat minimu.

Častým případem je, když výstupní hodnota váhové funkce $\theta$ je $0$ pro vstupní hodnoty, které jsou větší než pevný parametr $\varepsilon \in \reals^+_0$, tzn. $\exists \varepsilon \in \reals^+, \forall d > \varepsilon: \theta(d) = 0$. Pro tento případ pro aproximovanou funkci zavádíme speciální značení $f(\vec{x}, \varepsilon)$. V důsledku chybová funkce nabude tvaru
\newcommand{\mwlssum}{\sum_{\substack{i \in \hat k\\\norm{\vec{x}-\vec{x_i}} \leq \varepsilon}}}
\begin{equation}
  \label{defi:mwls-min}
  J(f(\vec{x},\varepsilon)) := \mwlssum \theta(\norm{\vec{x} - \vec{x_i}})\norm{f(\vec{x_i}, \varepsilon) - \vec{y_i}}^2.
\end{equation}

\section{Problém hledání sousedů v daném rozsahu}

V předchozí části jsme formulovali speciální variantu metody pohyblivých vážených nejmenších čtverců, kde váhová funkce $\theta$ nabývá nulových hodnot pro hodnoty větší než pevné $\varepsilon$, jejíž chybová funkce je dána vztahem \eqref{defi:mwls-min}. Hledání vektorů $\vec{x_i}$ z množiny vzorových dat, které jsou dostatečně \uv{blízko} k vektoru $\vec{x}$, jehož hodnotu chceme aproximovat, je podstatnou částí naší implementace a proto bychom chtěli tuto úlohu řešit rychle.

Nechť je dána množina vektorů $S := \{\vec{x}_i\}_{i = 1}^n$, kde každé $\vec{x}_i \in \reals^d$. Naším úkolem je nalézt pro vektor $\vec{q} \in \reals^d$ a $\delta \in \reals^+$ podmnožinu $M \subseteq S$ takovou, že pro všechny vektory $\vec{v} \in M$ platí, že $\norm{\vec{v} - \vec{q}} \leq \delta$ a pro všechny vektory $\vec{w} \in S \setminus M$ platí, že $\norm{\vec{w} - \vec{q}} > \delta$ a tedy $\vec{w} \not\in M$.

Tuto úlohu lze řešit naivně algoritmem \ref{algo:naive-nns}, který pro každý vektor $\vec{u} \in S$ zjistí vzdálenost $\norm{\vec{u} - \vec{q}}$, a pokud je menší než $\delta$, pak $u$ přidá do výsledné množiny. Za předpokladu, že přidávání do výsledné množiny a počítání vzdálenosti mezi 2 vektory zvládneme v čase $O(1)$, tento algoritmus běží v čase $O(|S|)$ a zabírá $O(|S|)$ paměti.

\begin{algorithm}[ht!]
  \caption{Naivní řešení problému hledání nejbližších sousedů}
  \label{algo:naive-nns}
  \begin{algorithmic}
    \Require $S \subset \reals^n$, $\vec{q} \in \reals^n$, $\delta \in \reals^+$
    \Ensure $M \subseteq S$
    \Procedure{NaiveSearch}{$S, \vec{q}, \delta$}
      \State $M \leftarrow \emptyset$
      \ForAll{$\vec{u} \in S$}
        \If{$\norm{\vec{u} - \vec{q}} \leq \delta$}
          \State $M \leftarrow M \cup \vec{u}$
        \EndIf
      \EndFor
    \State \Return $M$
    \EndProcedure
  \end{algorithmic}
\end{algorithm}

V této sekci se budeme zabývat 2 řešeními tohoto problému, které byly použity v implementační části práce. Cílem je zejména snížit časovou složitost při hledání nejbližších sousedů.

\subsection{\eng{Cell linked list}}

\label{defi:cll}
\begin{defi}
  Nechť je dána množina vektorů $S \in \reals^d$. Datová struktura \eng{cell linked list} rozdělí prostor $V := \reals^d$ na $d$-rozměrnou nekonečnou rovnoměrnou mřížku se stranami rovnoběžnými na osy kartéského systému souřadnic a s délkou hrany $\varepsilon$ a v každé buňce si udržuje seznam vektorů z $S$, které se v ní nachází.\cite[s.~149--152]{computer_simulation_of_liquids}
\end{defi}

\eng{Cell linked list} lze implementovat pomocí $d$-rozměrného pole, které si v každé buňce ukládá spojový seznam vektorů, který se v příslušné buňce nachází.

\noindent \eng{Cell linked list} podporuje následující operace.

\begin{table}[ht!]
  \begin{tabular}{ll}
    Operace & Komentář\\
    \hline
    \func{CllBuild} & Sestavení struktury.\\
    \func{CllSearch} & Nalezení sousedů.\\
  \end{tabular}
\end{table}

Pro \eng{cell linked list} $C$ zavádíme následující pomocné funkce: $\varepsilon(C)$ vrátí délku hrany mřížky, kterou je rozdělen prostor $\reals^d$. Pro přistoupení k mřížce \eng{cell linked listu} $C$ používáme $G(C)$. Chceme-li navíc vybrat konkrétní buňku, která se v $C$ nachází na souřadnicích $\vec{c}$, pak používáme značení $G(C, \vec{c})$. Množinu vektorů $S$ uchovávánou v \eng{cell linked listu} $C$ značíme $S(C)$. Data, která si \eng{cell linked list} uchovává na $\vec{c}$-tých souřadnicích, značíme $S(C, \vec{c})$.

Pro libovolný vektor $\vec{u} \in \reals^d$ a \eng{cell linked list} $C$ se nabízí otázka, do které buňky vektor $\vec{u}$ vložit. Nejpřirozenější volbou je umístit jej do buňky na indexech $(\floor{\vec{u}_1/\varepsilon(C)}, \ldots, \floor{\vec{u}_d/\varepsilon(C)})$. Tento výpočet budeme dále značit jako $I(C, \vec{u})$. Může se stát, že se vektor bude umisťovat do buňky se zápornými souřadnicemi. V této sekci povolíme indexaci pole zápornými čísly. Také budeme předpokládat, že pole jsou nekonečná, tzn. lze je indexovat libovolným číslem $i \in \mathbb{Z}$.

Operace \func{CllBuild} umístí zadanou sadu vektorů $S$ do \eng{cell linked listu} $C$. Pro každý vektor $\vec{u} \in S$ se spočte $\vec{c} = I(C, \vec{u})$ a umístí se do buňky na indexu $\vec{c}$. Tento algoritmus je doplněn pseudokódem \ref{algo:cll-build}.

\begin{algorithm}[ht!]
  \caption{CllBuild}
  \label{algo:cll-build}
  \begin{algorithmic}
    \Require $S \subset \reals^d$, $\varepsilon \in \reals$
    \Ensure cell linked list $C$ obsahující množinu $S$
    \State $C \leftarrow$ prázdný cell linked list
    \ForAll{$\vec{u} \in S$}
      \State $\vec{c} \leftarrow I(C, \vec{u})$
      \State $S(C, \vec{c}) \leftarrow S(C, \vec{c}) \cup \vec{u}$
    \EndFor
    \State \Return $C$
  \end{algorithmic}
\end{algorithm}

Operace \func{CllSearch} pro daný vektor $\vec{q} \in \reals^d$ a reálnou hodnotu $\delta \in \reals$ nalezne všechny vektory $\vec{u}$ v množině $S(C)$, jejichž Euklidovská vzdálenost $\|\vec{u} - \vec{q}\|$ je menší než dané $\delta$. Nebude však naivně procházet celou množinu $S(C)$. Místo toho se podívá pouze na vektory v buňkách se souřadnicemi $\vec{a}$, jejichž maximová norma $\|I(C, \vec{q}) - \vec{a}\|_\infty$ je menší nebo rovna $r := \ceil{\delta / \varepsilon(C)}$. Intuice za volbou $r$ je taková, že nechceme vybírat takové buňky, které mají prázdný průnik s pomyslnou hypersférou se středem v $\vec{q}$ a poloměrem $\delta$, protože nemohou obsahovat vektory, které jsou dostatečně \uv{blízko} k vektoru $\vec{q}$. Tento postup je zapsán do pseudokódu \ref{algo:cll-search}.

Složitost algoritmu \func{CllSearch} není snadné určit bez znalosti rozdělení dat $S(C)$, a proto jej vynecháváme.

\begin{algorithm}[ht!]
  \caption{CllSearch}
  \label{algo:cll-search}
  \begin{algorithmic}
    \Require $\delta \in \reals$, $\vec{q} \in \reals^d$, \eng{cell linked list} $C$
    \Ensure $M \subseteq S(G)$
    \State $r \leftarrow \lceil\delta / \varepsilon(C)\rceil$
    \State $c \leftarrow I(C, \vec{q})$
    \State $M \leftarrow \emptyset$
    \ForAll{$\vec{m} \in \mathbb{Z}^d: \|\vec{m} - \vec{c}\|_{\infty} < r$}
      \ForAll{$\vec{u} \in S(C, \vec{m}): \|\vec{u} - \vec{q}\| < \delta$}
        \State $M \leftarrow M \cup \vec{u}$
      \EndFor
    \EndFor
    \State \Return $M$
  \end{algorithmic}
\end{algorithm}

\subsection{K-d strom}

K-d strom je binární vyhledávací strom, který si ve vrcholu $V$ pamatuje diskriminátor $m \in \hat k$ a vektory $\vec{B_l} \in \reals^k$ a $\vec{B_r} \in \reals^k$. Podstrom zakořeněný ve vrcholu $V$ si pamatuje pouze vektory $\vec{u} \in \reals^k$, které nejsou menší než $\vec{B_l}$ a nejsou větší než $\vec{B_r}$, tzn. $\vec{B_l} \leq \vec{u} \leq \vec{B_r}$. Každý vrchol $V$ k-d stromu obsahuje tyto 2 vektory a budeme je značit $\vec{B_l}(V)$, resp. $\vec{B_r}(V)$. Levého potomka vrcholu $V$ značíme $L(V)$, pravého $R(V)$. Pokud budeme přistupovat k vektorům uloženým ve vrcholu $V$, pak píšeme $S(V)$. Diskriminátor vrcholu $V$ budeme značit $m(V)$.

V této části popíšeme pouze ty operace k-d stromu, které jsou v práci použity. Jmenovitě vypouštíme operace přidávání prvku, mazání prvku a hledání $k$ nejbližších sousedů. Popisujeme k-d strom dle \cite{kd-tree} a \cite{kd-tree-optimized}.

Konstrukce k-d stromu probíhá rekurzivně. Algoritmus rozdělen do 2 funkcí, kde funkce \func{KdBuild} je pomocnou funkcí volajíc funkci \func{KdBuildRec}, která provádí samotné rekurzivní sestavování stromu. Pro konstrukci zcela nového stromu se zavolá funkce \func{KdBuild} s parametry $S, h$, které postupně udávají množinu ukládaných dat a maximální velikost listu. Rekurzivní funkce \func{KdBuildRec} pro sestavování stromu má navíc 2 parametry $\vec{B_l} \in \reals^k$ a $\vec{B_r} \in \reals^k$, které udávají rozmezí pro vektory, které se nachází v právě sestavovaném vrcholu. Funkce \func{KdBuild} pouze vrací výsledek volání funkce \func{KdBuildRec}, kde hodnotou $\vec{B_l}$ je vektor $(-\infty, \ldots, -\infty)^T$ a hodnotou $\vec{B_r}$ je vektor $(\infty, \ldots, \infty)^T$. Nyní lze přejít k popisu rekurzivní funkce \func{KdBuildRec}. Je-li velikost množiny $S$ menší než parametr $h$, pak vracíme list, který obsahuje množinu $S$ a vektory $\vec{B_l}$ a $\vec{B_r}$. Jinak začneme určením diskriminátoru $p \in \hat k$ tak, aby se maximalizoval rozdíl vektoru s nejmenší $p.$~složkou a vektoru s největší $p.$ složkou. Jinými slovy se hledá dimenze $p$ s největším rozdílem mezi největší a nejmenší $p.$ složkou. Po nalezení $p$ se hledá medián $q$ z množiny $\{(\vec{u})_p | \forall \vec{u} \in S\}$ $p.$~složek všech vektorů množiny $S$. Vytvoří se vektory $\vec{b_l} = ((\vec{B_r})_1, \ldots, (\vec{B_r})_{p-1}, q, (\vec{B_r})_{p+1}, \ldots, (\vec{B_r})_k)$ a $\vec{b_r} = ((\vec{B_l})_1, \ldots, (\vec{B_l})_{p-1}, q, (\vec{B_l})_{p+1}, \ldots, (\vec{B_l})_k)$. Rozdělíme množinu $S$ na množiny $S_l$ a $S_r$, kde $S_l = {\forall\vec{u} \in S: \vec{u} \leq \vec{b_l}}$ a $S_r = S \setminus S_l$. Vytvoří se vrchol k-d stromu $V$, kde $d(V) = p$, $\vec{B_l}(V) = \vec{B_l}$ a $\vec{B_l}(V) = \vec{B_r}$. Levým potomkem vrcholu $V$ bude výsledek volání funkce \func{KdBuildRec} s parametry $S_l, h, \vec{B_l}, \vec{b_l}$. Pravým potomkem bude obdobně výsledek volání funkce \func{KdBuildRec} s parametry $S_r, h, \vec{b_r}, \vec{B_r}$. Návratovou hodnotou této rekurzivní funkce je vrchol $V$.

\begin{algorithm}[ht!]
  \caption{Algoritmus sestavení k-d stromu}
  \label{algo:kd-tree-build}
  \begin{algorithmic}
    \Require množina vstupních dat $S$, maximální velikost listu k-d stromu $h \in \integers$
    \Ensure kořen k-d stromu $T$
    \Procedure{KdBuild}{$S, h$}
      \State \Return \Call{KdBuildRec}{$S, h, (-\infty, \ldots, -\infty)^T, (\infty, \ldots, \infty)^T$}
    \EndProcedure
    \Procedure{KdBuildRec}{$S, h, \vec{B_l}, \vec{B_r}$}
      \If{$|S| < h$}
        \State \Return KdNode($S, 0, \emptyset, \emptyset, (\vec{B_l}), (\vec{B_r})$) \Comment{0 značí prázdnou hodnotu}
      \EndIf
      \State $p \leftarrow -\infty$
      \ForAll{$\vec{u}, \vec{v} \in S$, kde $\vec{u} \neq \vec{v}$}
        \ForAll{$i \in \hat k$} \Comment{dimenze jsou číslovány od 1}
          \State $p \leftarrow \max(p, \vec{u}_i - \vec{v}_i$)
        \EndFor
      \EndFor
      \State $m \leftarrow$ \Call{median}{$\{\vec{u}_p: \forall \vec{u} \in S\}$}
      \State $\vec{b_l} \leftarrow ((\vec{B_r})_1, \ldots, (\vec{B_r})_{p-1}, m, (\vec{B_r})_{p+1}, \ldots, (\vec{B_r})_k)$
      \State $\vec{b_r} \leftarrow ((\vec{B_l})_1, \ldots, (\vec{B_l})_{p-1}, m, (\vec{B_l})_{p+1}, \ldots, (\vec{B_l})_k)$
      \State $s_l \leftarrow \emptyset$
      \State $s_r \leftarrow \emptyset$
      \ForAll{$\vec{u} \in S$}
        \If{$\vec{u} \leq \vec{b_l}$}
          \State $\vec{s_l} \leftarrow \vec{s_l} \cup \vec{u}$
        \Else
          \State $\vec{s_r} \leftarrow \vec{s_r} \cup \vec{u}$
        \EndIf
      \EndFor
      \State \Return KdNode($S, p, \textrm{kdBuild}(\vec{s_l}, h, \vec{B_l}, \vec{b_l}), \textrm{kdBuild}(\vec{s_r}, h, \vec{b_r}, \vec{B_r}), \vec{B_l}, \vec{B_r}$)
    \EndProcedure
  \end{algorithmic}
\end{algorithm}

Z koncové podmínky rekurzivního sestavení stromu bude mít výsledný strom $\ceil{|S|/h}- 1$ (dále už budeme označovat pouze jako $n$) listů. Každý vrchol má buď oba potomky, nebo je listem. Kořen má stupeň 2, listy mají stupně 1 a vnitřní vrcholy mají stupeň 3 (1 z rodiče a 2 do potomků). Označme neznámý počet vnitřních vrcholů jako $x$. Z principu sudosti a vlastnosti, že počet vrcholů ve stromě je o $1$ větší než počet hran, lze sestavit rovnici
\begin{align}
  \label{eq:kd-tree-vertex-count}
  \sum_{v \in T}deg(v) &= 2|E|\notag\\
            n + 2 + 3x &= 2(|V|-1)\notag\\
            n + 2 + 3x &= 2|V|-2\notag\\
            n + 2 + 3x &= 2(1+n+x)-2\notag\\
                     x &= n-2\notag
\end{align}
z čehož plyne, že sestavený storm bude mít $2n - 1$ vrcholů a paměťová složitost je tedy $O(n)$. Pro lineární hledání mediánu v každém vytváření vrcholu stromu lze předzpracovat data seřazením přes každou složku, což zabere $O(k|S|\log(|S|))$ času. Pro sestavení každého vrcholu se musí projít předaná množina dat $S$ pro nalezení diskriminátoru. Tento rekurentní vztah lze zapsat jako $T(|S|) = 2T(|S|/2) + k|S|$ a z Mistrovské věty lze určit celkový čas pro sestavení stromu jako $O(k|S|\log(|S|))$.

Algoritmus pro hledání všech záznamů v rozmezí také pracuje rekurzivně. Parametry pro hledání jsou vrchol stromu $V$, který algoritmus zrovna prohledává, vektor $\vec{q}$ a reálné číslo $\delta \in \reals$ určující data, která chceme hledat. Vhodnou představou je, že $\vec{q}$ a $\delta$ určují hyperkouli $B$ a cílem je nalézt všechny záznamy v k-d stromu, které jsou \uv{uvnitř} $B$. Vektory $\vec{B_l}(V)$ a $\vec{B_r}(V)$ určují pomyslný hyperkvádr $H$ v prostoru $\reals^k$, který má hrany rovnoběžné s osami kartézského souřadnicového systému. Algoritmus zjistí, jestli má hyperkvádr $H$ a $B$ neprázdný průnik. Pokud $H \cap B = \emptyset$, pak neexistuje záznam, který by ležel v $B$ a rekurze končí. Pokud $H \cap B \neq \emptyset$, pak v podstromě zakořeněném ve vrcholu $V$ mohou existovat záznamy, které chceme nalézt a rekurze se musí zanořit do obou potomků. Zpravidla se nejprve zanořuje do potomka, jehož hyperkvádr má \uv{větší} průnik ve smyslu objemu s hyperkoulí $B$. Dojde-li algoritmus do listu, pak musí zkontrolovat platnost $\norm{\vec{q} - \vec{u}} \leq \delta$ každý záznam $\vec{u}$, který se v listu nachází. Hledání průniku hyperkvádru a hyperkoule není konstantní operací, proto pokud $H \cap B = H$, pak hledání průniku přeskočíme pro všechny vrcholy podstromu zakořeněném ve vrcholu $V$ a rovnou se podíváme na všechny listy tohoto podstromu a provádíme kontrolu z předchozí věty.

\begin{algorithm}
  \caption{Algoritmus pro hledání sousedů v daném rozsahu}
  \label{algo:kd-tree-range-search}
  \begin{algorithmic}
    \Require k-d strom $T$, vektor $\vec{q} \in \reals^k$, reálné číslo $\delta \in \reals$
    \Ensure podmnožina vektorů $M \subseteq S(T)$ v k-d stromu $T$ taková, že $\forall \vec{u} \in M: \norm{\vec{u} - \vec{q}} \leq \delta$ a $\forall \vec{v} \in m(T) \setminus S: \norm{\vec{u} - \vec{q}} > \delta$
    \Procedure{KdSearch}{kořen k-d stromu $V$, $q \in \reals^k, \delta \in \reals$}
      \If{$L(V) = \emptyset \land R(V) = \emptyset$}
        \State \Return \Call{NaiveSearch}{$S(V), \vec{q}, \delta$}
      \EndIf
      \State $H_l \leftarrow \hbox{ hyperkvádr určený vektory } \vec{L(B_l)} \hbox{ a } \vec{L(B_r)}$
      \State $H_r \leftarrow \hbox{ hyperkvádr určený vektory } \vec{R(B_l)} \hbox{ a } \vec{R(B_r)}$
      \State $B \leftarrow \hbox{ hyperkoule se středem v } \vec{q} \hbox{ a poloměrem } \delta$
      \State $R \leftarrow \emptyset$
      \If{$H_l \cap B \neq \emptyset$}
        \State $R \leftarrow R \cup \hbox{ \Call{KdSearch}{$L(V), q, \delta$}}$
      \EndIf
      \If{$H_r \cap B \neq \emptyset$}
        \State $R \leftarrow R \cup \hbox{ \Call{KdSearch}{$R(V), q, \delta$}}$
      \EndIf
      \State \Return{$R$}
    \EndProcedure
  \end{algorithmic}
\end{algorithm}

Složitost algoritmu \ref{algo:kd-tree-range-search} se obtížně určuje a proto tuto analýzu přeskočíme. Lee a Wong v \cite{kd-tree-worst} ukázali, že v nejhorším případě je tato složitost $O(kN^{1-1/k})$, kde $N$ je počet záznamů ve stromě a $k$ je dimenze, v níž se pracuje. Důsledkem tohoto výsledku je, že s rostoucí dimenzí se asymptotická složitost přibližuje k naivnímu vyhledávání přes celou množinu dat $S$.

\subsection{Další možná řešení}

Pro řešení problému existuje řada dalších metod. Datová struktura \textit{quadtree} funguje obdobně jako k-d strom, ale pouze v 2D prostoru. Každé vrchol stromu má 4 potomky, kteří odpovídají rozdělení roviny na 4 části pomocí 2 na sobě kolmých přímek tak, aby v každé části byla přibližně čtvrtina vstupu. Pro obecný k-dimenzionální prostor bude mít každý vrchol $2^k$ potomků, čímž exponenciálně poroste počet vrcholů takového stromu. V praxi se například používá \textit{octree}, který pracuje jako quadtree v 3D prostoru, pro práci s grafikou.\cite{octree-usage}

K-d strom je v podstatě binární vyhledávací strom. Vyhledávací stromy mohou však být i obecné a v jednotlivých vrcholech mohou mít více dat a tím pádem i více potomků. Příkladem takové struktury je \textit{(a, b)-strom} (občas nazývaný \textit{B-strom}), kde kořen může mít 2 až $b$ potomků a vnitřní vrcholy mají $a$ až $b$ potomků.\cite[s.~190--198]{pruvodce} Tento koncept se dá modifikovat i pro náš problém a příkladem takové modifikace je \textit{R-strom}.\cite{r-tree}

Operace přidávání, odebírání a modifikace prvků v k-d stromě mají slabinu v tom, že jejich provedením může vzniknout nevyvážený strom. Nevyváženosti v binárních vyhledávacích stromech většinou řešíme pomocí rotací vrcholů, čemuž může zabránit nerovnost diskriminátoru rotovaného vrcholu a jeho rodiče. Kvůli tomu by se musel podstrom zakořeněný v rodiči rotovaného vrcholu celý přestavět, což není příliš časově efektivní. Jednou z modifikací k-d stromu, která si s tímto problémem umí poradit je Bkd-strom, který mj. pravidelně strom přestavuje.\cite{bkd-tree}
